376 DOI : 10 . 7596 / taksad . v7i2 . 1427 Citation : Yılmaz , S . , Düzenli , T . , & Çiğdem , A . ( 2018 ) . Peyzaj Tasarım Eğitiminde Bir Biçim Arama Yöntemi : Doğadan Esinlenme . Journal of History Culture and Art Research , 7 ( 2 ) , 376 - 389 . doi : http : / / dx . doi . org / 10 . 7596 / taksad . v7i2 . 1427 Peyzaj Tasarım Eğitiminde Bir Biçim Arama Yöntemi : Doğadan Esinlenme A Form Creating Method in Landscape Design Education : Inspiration from Nature Serap Yılmaz 1 , Tuğba Düzenli 2 , Abdullah Çiğdem 3 Abstract It is important how novice designers can produce shapes in the design - oriented parts where creativity and form creation is prior . Designers can abstract the t ideas in their minds by taking advantage of the forms , metrics , and relationships that exist in nature . For this reason , how designers can transform their ideas to forms has been analyzed by experienced designers in this research . The form of visual data obtained from the nature is obtained by the abstraction of the visual data and the addition of the designer ' s own style instead of using the imitation of the individual . The shape of nature in the result of abstraction ; there is a new meaning and form again . For this reason , in the study , the " effect of creating form " and " how to generate form " in nature inspiration process presented in two stages : In the first step , each unit forming the visual of the nature and the side - by - side relations of these units were examined and their formal characteristics were evaluated and made abstraction . In the second stage , the transformations of the lines obtained as a result of abstraction are provided . At the end of the study , the formations which are formed in the nature are analyzed in terms of measure and direction for the system definition , and the understanding of the system existing in the nature is transferred to the formal fiction of the design and it is exemplified how it is reflected in a landscape project . Thus , it is possible that novice designers can observe , analyze and synthesize natural samples in this way . Being able to do this well facilitates the process of form creation and improves the designers ' ability to refer to the environment as a reference . Keywords : Design education , Landscape architecture , Creating form . 1 Dr . Öğr . Üy . Karadeniz Teknik Üniversitesi , Peyzaj Mimarlığı Bölümü , Trabzon , Türkiye . E - mail : serapyilmaz @ ktu . edu . tr 2 Dr . Öğr . Üy . Karadeniz Teknik Üniversitesi , Peyzaj Mimarlığı Bölümü , Trabzon , Türkiye . E - mail : tugbaduzenli @ gmail . com 3 Arş . Gör . Karadeniz Teknik Üniversitesi , Peyzaj Mimarlığı Bölümü , Trabzon , Türkiye . E - mail : abdullahcigdem1 @ gmail . com Journal of History Culture and Art Research ( ISSN : 2147 - 0626 ) Tarih Kültür ve Sanat Araştırmaları Dergisi Vol . 7 , No . 2 , June 2018 Revue des Recherches en Histoire Culture et Art Copyright © Karabuk University ﺔﯿﻨﻔﻟاو ﺔﯿﻓﺎﻘﺜﻟاو ﺔﯿﺨﯾرﺎﺘﻟا ثﻮﺤﺒﻟا ﺔﻠﺠﻣ http : / / kutaksam . karabuk . edu . tr 377 Öz Yaratıcılık ve biçim arayışının ön planda olduğu tasarım odaklı bölümlerde tasarımcı adaylarının nasıl biçim üretebileceği önemlidir . Tasarımcılar zihinlerindeki soyut fikirleri , doğada var olan biçimlerden , ölçülerden ve ilişkilerden yararlanarak somut hale getirebilirler . Bu nedenle tasarımcıların fikirlerini nasıl biçime dönüştürebileceği bu araştırma kapsamında tecrübeli tasarımcılar tarafından analiz edilmiştir . Doğadan elde edilen görsel veriler birebir taklit edilerek kullanmanın yerine görsel verilerin soyutlanması ve tasarımcının kendi üslubunun da eklemesi ile biçim elde edilir . Soyutlama sonucunda doğadaki biçim ; yeni bir anlam ve biçimle tekrar var olur . Bu nedenle çalışma kapsamında , doğaya öykünmenin “biçim yaratmadaki etkisi” ve “nasıl biçim üretileceği” iki aşamalı olarak ortaya koyulmaktadır : Birinci aşamada , doğaya ilişkin görseli oluşturan her birim ve bu birimlerin yanyana geliş ilişkileri incelenerek biçimsel özellikleri değerlendirildi ve soyutlama yapıldı . İkinci aşamada ise soyutlama sonucunda elde edilen çizgilerin biçime dönüşümü sağlandı . Çalışmanın sonunda , oluşan biçimlerin doğadaki gibi sistem tanımlaması için ölçü , yön açısından bir araya gelişinin irdelenmesi ile doğada var olan sistem anlayışı , tasarımın biçimsel kurgusuna aktarıldı ve bir peyzaj projesine nasıl yansıdığı örneklendirildi . Böylece tasarımcı adaylarının doğadaki örnekleri iyi gözlemlemesi , analiz yapması ve bunların sentezini gerçekleştirebilmesi bu çalışma ile sağlanabilir . Bu kurguyu iyi yapabilmek ise biçim yaratma sürecini kolaylaştırır ve tasarımcının çevresini referans alabileceği olanaklar olarak değerlendirmesini de geliştirir . Anahtar Kelimeler : Tasarım eğitimi , Peyzaj mimarlığı , Biçim üretme . Giriş Tasarım , birçok kişi tarafından çevreyi ya da nesnelerin dış görünümüne estetik katmaya yönelik bir çaba olarak tanımlanır . Elbette ki estetik tasarımın bir yönüdür ancak tasarım bundan çok daha fazlasını ifade eder : Tasarım , yaratıcılık düşüncesine dayanan , rutin olmayan , tanımlanmış , açık uçlu problem çözme etkinliğidir ( Bonnardel , 2000 ) ve çok yönlü düşünmeyi , farklı nesneler - kavramlar arasında bağ kurabilmeyi gerektiren bir aktivitedir . Tasarlama ise ; mevcut bilgileri birbiriyle ilişkilendirerek bir tasarım probleminin çözümüne ulaşma çabasıdır . Tasarım bu çaba sonucunda ulaşılan ve ulaşıldığı andan itibaren bir sonraki tasarlama sürecine bir veri olarak sdâhil olabilecek şekilde somutlaşan sonuçlar dizisidir ( Öztürk , 2007 ) . Bu nedenle tasarlama süreci ; tasarımcının yaratıcılığını , zihinsel düşünce gücünü , tüm duyularının çevreden topladığı verileri ve doğuştan gelen yeteneklerini bir bütün olarak sentezlendiği bir etkinliktir . Bu sürecin en önemli kısmını yaratıcılık oluşturur çünkü tasarımda yaratıcılık çok yönlü düşünebilme , öğretilmiş düşünce çizgisinin dışına çıkma ve diğerlerinden farklı fikirler üretebilmedir . Ayrıca “tasarımda yaratıcılık” tasarım problemlerinin çözümüne birçok farklı açıdan yaklaşabilme , yeni bir ilişki kurma veya var olan düşünceler arasındaki ilişkiyi yeniden kurgulayabilme , rahat - çabuk - bağımsız , akıcı düşünebilme ve tüm bunları tasarıma yansıtabilmedir ( Canaan , 2003 ; Uzunarslan , Polatkan , 2011 ) . Tasarımda yaratıcılığın geliştirilmesi , tasarım çözümlerinin kalitesinin artırılmasını sağlar ( Casakin ve Timmeren van , 2015 ; Goncalves vd . , 2014 ; Cai vd . , 2010 ; Casakin , 2012 ) . Bu nedenle , tasarım probleminin çözüm sürecinde , yaratıcılığın nasıl geliştirilebileceği ya da yaratıcılığın nasıl öğretilebileceği tasarım eğitiminin önemli bir problemidir ( Casakin , 2007 ; Çubukcu ve Gökçen Dündar , 2007 ) . Çünkü yaratıcılık doğuştan getirilen bir yetenek olduğu gibi eğitim ile doğru zamanda doğru bilgiyi vererek de öğrenilebilir , öğretilebilir ve geliştirilebilir bir yetenektir ( Apaydın , 2015 ; Weisberg , 2004 ) . Tasarım sürecinde , tasarlanmış ürün , yetenek ile bağlantılı olduğuna inanılan yaratıcılık duygusu ile ortaya koyulur . Ancak tasarımcının , tasarım sürecinde yaratıcılığını ortaya koyarken nasıl düşündüğü , düşüncelerine nelerin , nasıl yön verdiği ve 378 fikirlerinin biçimlere nasıl dönüştüğü sorularının yanıtı oldukça önemlidir ( Eren ve Var , 2017 ; Melikoğlu Eke , 2015 ) . Tasarımcı tasarıma başlarken , öncelikli olarak tasarım problemini sınırlandırır ve netleştirir ardından problemin çözümüne yönelik bir tasarım konsepti belirler . Bu konseptin üzerine kurgulanan fikir üretme ve kavramsal tasarım aşamalarının ardından tasarımcının düşüncelerini biçimlere dönüştürme anı gelir ve soyut olan düşünceler eskiz üzerinde somutlaşmaya başlar . Ancak tasarım , sadece biçim endişesi değil aynı zamanda bir içerik endişesi de olduğundan tasarımcı , tasarımını güçlü bir zemine oturtmak için problem çözümüne ilişkin kavramsal kısmı iyi kurgulamalıdır . Böylece tasarım , biçime dönüşürken iyi bir içeriğe de sahip olabilir . Bu nedenle tasarım sürecinin önemini vurgulayan pek çok çalışma vardır ancak tasarım , nihayetinde biçimsel bir yapıyla görselleştiği ( Alexander , 1971 ) için biçime ulaşmanın yollarını bilmek oldukça önemlidir . Çünkü iyi bir tasarım , tasarım problemine ilişkin çözümün “özünü” en iyi şekilde “görsel” olarak ifade etmelidir . Mimarlık , kavramlar ve sembollerle çalışılan bir iletişim dilidir ve bir mimar bunları biçimlerle dile getirir ( Erarslan , 2014 ) . Biçim , düşüncelerin var olabilmesini sağlayan ve gerçekleşmesine imkân veren bir araçtır . Tasarımcının zihninde yarattığı , bir esin kaynağı eşliğinde geliştirilen düşüncenin biçime yansıması da bir esin kaynağı ile desteklenebilir . Sonuç olarak , zihinde kurgulanan tasarım ; fonksiyonel ve simgesel olarak dışa bir biçim olarak yansıtılmaktadır ( Turgay , 2015 ) . Zihnimizde kurgulanan soyut düşünceyi somuta dönüştürmemizi sağlayan biçim nasıl üretilir ? Biçim , dört ana yöntem ile üretilir ( Broadbent ve Ward , 1969 ) : • Biçimin , geometrinin kuralları doğrultusunda bulunabileceği “kanonik” yöntem , • Deneme yanılmaya dayanan deneysel bir biçim bulma yöntemi olan “pragmatik” yöntem , • Daha önceden mevcut olan mimari biçim ve imgelerden esinlenme yoluyla yaratılan biçim üretme “ikonik” yöntem ve • Mimarlık dünyasına ait olmayan biçimleri kullanıp mimari amaca yönelik olarak uyarlamaya dayalı “analojik” yöntemdir . Peyzaj mimarlığı eğitiminin özellikle ilk yıllarında öğrenciler biçim üretmede zorlanmaktadır , bu çözülmesi gereken bir sorundur . Bu soruna çözüm üretmede analojinin bir araç olabileceği düşünülmelidir . Çünkü analoji yeni bilgilerin edinilmesini destekleyen ve öğrenmeye yardımcı olan bir bilişsel süreçtir ( Casakin ve Timlerden van , 2015 ; Hofstadter , 2001 ) . Analojilerden yararlanarak düşünme ise , tasarım problemini çözmede etkili bir araçtır ve yaratıcı süreci kolaylaştırır ( Ball vd . 2004 ; Ball ve Christensen , 2009 ; Casakin , 2010 ; Dunbar ve Blachette , 2001 ) . Analojik düşünme , tasarım sürecinin ilk döneminde konsept , daha sonraki aşamalarında ise tasarım kararlarını etkileyen fikirler geliştirmek için ( Goldschmidt ve Smolkov , 2006 ; Cardoso ve Badke - Schaub , 2011 ) ve son döneminde ise fikirlerin biçimlere dönüştürülmesi için kullanılan ilham kaynağıdır . Özellikle mimari tasarımcıların görsel görüntülerdeki saklı bilgileri tanımlama ve araştırma alışkanlığı analojik düşünme sürecinde , görsel verilerin kullanımını destekler ve bunların oluşturduğu “görsel analojiler” tasarımda kullanılır . Görsel analojilerin tasarımda kullanımı ; tasarım sürecinin görsel düşünme ile karakterize edilen bir keşif faaliyeti olarak görülmesi ile ilişkilidir ( Goldschmidt , 1994 ) ve özellikle tasarımcıların tasarım çözümlerindeki yaratıcılık oranını arttırır . Tasarımcıların ve tasarımcı adaylarının , tasarım problemine çözüm bulabilmesi ve bunları biçimlere dönüştürebilmesi için doğa , görsel analoji kurabilecekleri sonsuz veri kaynağıdır . Bu nedenle tasarımcılar , iyi tanımlanmış bir tasarım probleminin yanıtı hakkında düşündüklerini anlatabilmek ve bunları çizgilerle ifade edebilmek için doğadaki işleyişi , biçimlenişi inceleyip , onlarla analoji kurabilirler . Çünkü doğa içerdiği mükemmel sistem anlayışıyla tasarımcıya uyumu - düzeni ve sorunlara çözüm üretme yollarını öğretebildiği gibi çok iyi de görsel - biçimsel esin kaynağıdır . Bu nedenle çalışma kapsamında doğaya öykünme zengin bir görsel analoji kaynağı olabileceği için özellikle değerlendirilmiş ve tasarımcının görsel verilerle kurduğu 379 analojilerin biçim dağarcığını zenginleştirirken biçim arayışını da kolaylaştıracağı düşünülmüştür . Peyzaj mimarı adaylarının biçim yaratma yeteneğinin geliştirilmesinde görsel düşünmenin daha önemli olduğu fikrinden yola çıkılarak , doğaya öykünmenin “biçim yaratmadaki etkisi” ve “nasıl biçim üretileceği” çalışmada iki aşamalı ortaya koyulmaktadır . İlk aşamada soyutlama yapıldı . Bu aşamada ; doğaya ilişkin görseller araştırıldı ve bunlar arasından seçim yapıldı . Ardından seçilen görsel analiz edilerek , geometrik dönüşüm sağlanması için eskizler yapıldı ve soyutlama tamamlandı . İkinci aşamada ise doğadan elde edilen biçimi yine doğada var olan sistem anlayışından yararlanarak , tasarımın biçimsel kurgusuna aktarılması sağlandı . Doğadaki Biçimlerinin Tasarıma Yansıması Tasarımcı ; bir sistem içinde düşünür , kurgular ve tasarlar . Bu düşüncel süreci kolaylaştırmak ve tasarımda farklılık sağlamak için “doğa” iyi bir kaynaktır . Bu nedenle mimarlık tarihi boyunca doğal nesneler ve süreçler , tasarımcı için sonsuz bir ilham kaynağı olmuştur . Doğadaki bu mükemmel sistem Galilei tarafından şöyle ifade edilir ; evren , matematik diliyle yazılmıştır : harfleri üçgenler , daireler ve diğer geometrik biçimlerdir . Bunlar olmadan tek sözcüğü bile anlaşılamaz ; evren bunlarsız ancak karanlık bir labirentte gezinmektir ( Galilei , 2008 ) . Doğanın içerdiği bu dili anlamak tasarımcının da işini kolaylaştırır ; doğanın biçimi , rengi , dokusu , işleyişi tasarım ürününün hem biçimlenişini hem de fonksiyonları arasındaki ilişkilerin kurulmasında etkin bir rol oynar . Tasarımcılar doğadaki karakteristik yapıların şekillerini ve geometrisini , hayvan ve bitki dünyasına ilişkin görsel verileri kolayca tasarımlarına taşıyabilirler ( Feuerstein , 2002 ; Joye , 2007 ; Lynn , 1999 ) . Bu nedenle doğa , genel anlamda analojik düşünme biçimi , özel olarak ise görsel analojiler için sayısızca kaynağa sahiptir . Görsel analojilerin biçim üretme üzerindeki etkisinin değerlendirildiği bu çalışmada , görsel veri kaynağı olarak sadece “doğa” kullanılmıştır . Çalışmanın içeriğinde doğadaki biçimlerle kurulan görsel analojiler “doğaya öykünme” olarak ele alınmıştır . Öykünme ; doğa biçimleri ve yasalarının sanat için bir örnek , bir model oluşturması olarak ya da bir kaynaktan öğrenme , esinlenme , yorumlama bir şeylerin yansıması olarak açıklanır ( Tunalı , 1998 ) . Tasarımda doğaya öykünme kavramı ise doğadaki örneklerin biçim , işlev veya sistemlerinin değerlendirilerek tasarıma aktarılmasıdır ( Joye , 2007 ) . Tasarımcının , doğada var olan bu ilişkileri tasarıma aktarabilmesi ; doğru görsel veriye ulaşmakla başlar , o verinin amaca uygun analizi ile devam eder ve tasarıma biçimsel ya da düşünsel aktarımı ile son bulur . Doğaya öykünme tasarım ürününe iki türde yansımıştır : 1 . Doğal objenin formunun alınıp biçimsel kaygılarla taklit edilerek tasarıma aktarılması ( Hagan , 2001 ; Kellert , 2005 ; Düzenli ve Alpak , 2016 ) . 2 . Doğadaki biçimden ve işleyişten ( malzeme , form ve strüktürünün ) ilham alarak ve deneysel verilerle mimari forma dönüştürülmesidir ( Arslan Selçuk ve Gönenç Sorguç , 2007 ; Düzenli ve Alpak , 2016 ) . Tasarımcı neden doğaya öykünür ? Bu sorunun cevabı , doğal oluşumların form üretmede kullanılması gerektiğini ve doğadan öğrenilecek çok şey olduğunu vurgulayan Frei Otto’nun , Form Bulma Kuramıyla verilebilir . Bu kuram , doğal yapıların sadece ne oldukları ile değil aynı zamanda nasıl oluştukları ile de dikkate alınması gerektiğini belirtir ( Otto , 2001 ) . Santiago Calatrava’nın düşüncesine göre ise doğadaki yapılaşmalar bir esin kaynağıdır ve mimarlığı anlamak için doğadaki geometrinin dilini anlamanın , strüktürün dilini anlamak kadar önemlidir ( Arslan Selçuk ve Gönenç Sorguç , 2007 ) . Çünkü doğadaki ilişkileri anlamak , tasarımcıların biçim dağarcığını zenginleştirmesini sağlar . Çünkü tasarım süreci , görsel düşünceye dayalı , tasarım düşüncesinin geliştirildiği ve biçimlendirildiği bir süreçtir . Burada tasarımcının , fikirlerini eskiz aracılığıyla geliştirdiği ve ifade ettiği , sonuç biçimine adım adım giden bir yol izlenir . Doğadaki biçimlerden yararlanma tasarımcı için önemli bir yardımcıdır . Özellikle de tasarım eğitiminde doğadaki çizgileri taklit ederek biçim oluşturma , bunları eskize aktarma tasarımcının fikirlerini 380 somutlaştırarak kendisi ile olan diyaloğunu biçimlere dönüştürmesini sağlar ( Lawson , 2005 ) . Böylece tasarımcı , doğadaki öykünme kaynakları ve tasarım problemleri arasında başarılı bir bağlantı kurabildiğinde tutarlı , okunabilir ve yaratıcılık düzeyi yüksek bir tasarım anlayışı geliştirebilir . Çevre Tasarım Stüdyolarında Biçim Nasıl Üretilir ? Bu bölümde , doğadan elde edilen görsellerden yararlanarak genç tasarımcıların nasıl biçim üretecekleri ; araştırmacılar tarafından çalışılan eskizler ile örneklenerek ve kuramsal çatkı ile ilişkilendirilerek adım adım anlatılmaktadır . Doğaya Öykünmenin Biçime Dönüşümü Peyzaj mimarlığı eğitiminde çevre tasarım stüdyolarında , tasarım becerilerinin ve yaratıcılığın geliştirilmesi büyük bir öneme sahiptir . Ancak tasarım ve yaratıcılığın geliştirilmesi yöntem açısından hem öğrenen hem de öğreten için bilinmezlikler içeren zorlayıcı bir süreçtir . Çünkü çevre tasarım stüdyolarında peyzaj mimarı adayı hem tasarımı deneyimler , hem de tasarlamayı öğrenir . Çevre tasarım stüdyolarında tasarımcı ( öğrenci ) , fikirlerini biçime dönüştürmeyi ; eskiz yapmayı ve düşüncesinde tasarladığı soyut fikirleri eskize aktarıp somut hale dönüştürmeyi öğrenir . Bu dersler tasarımcının hem biçim üretme kaygısını yaşadığı hem de biçim ve fonksiyon arasındaki örtüşmeyi sağlamaya çalıştığı yerlerdir . Bu nedenle çalışma kapsamında , peyzaj mimarı adaylarının biçim yaratma yeteneğinin geliştirilmesinde görsel düşünmenin daha önemli olduğu fikrinden yola çıkılarak , doğaya öykünmenin “biçim yaratmadaki etkisi” ve “nasıl biçim üretileceği” ortaya şu şekilde koyulmaktadır ( Şekil 1 ) : Şekil 1 . Biçim üretmeye ilişkin süreç I . Aşama : Soyutlama Soyutlama ; düşünmektir , düşünebilmek ise soyutla somut arasında bağ kurabilmektir ( Timurçin , 2000 ) . Ayrıca soyutlama , bireyin yaratıcı ve sanatsal bir yorumudur , bu yönü ile taklit ve öykünmeden ayrılır . Sanatçı - tasarımcı dünyayı algılayarak ve soyutlayarak geometrik bir biçime dönüştürebilir ve kendine ait bir biçimler dünyası kurabilir . Bu nedenle bilgiyi görünür kılmada güçlü bir yöntem olan soyutlama ayrıcalık içerir ( Atalay , 2007 ) . Soyutlama sonucu yaratılan biçim ise soyutlamanın somut bir varlığıdır ( Düzenli vd . , 2017 ) . . Tasarımcının soyutlama yaklaşımları ; ayrıntılardan arındırmak , azaltmak / indirgemek , ayırmak / vurgulamak , karşılaştırma yapmak olarak sınıflandırılmaktadır ( Uraz , 1993 ) . Bu çalışma kapsamında tasarımcının soyutlama yaklaşımı ; doğadaki görsel verilerin ayrıntılardan arındırılarak ve basitleştirilerek geometrik bir biçime dönüştürülme çabasıdır . Böylece tasarımcı çevresindeki bilgilerin 1 . Doğadan öykünülecek örneklere ilişkin görsellerin araştırılması ve doğal formların seçilmesi 2 . Bu görsellerin analiz edilmesi : Doğaya ilişkin görseli oluşturan her birim ve yanına gelen diğer birimle olan ilişkisinin değerlendirilerek yapısal özelliğinin ortaya koyulması 4 . Doğada var olan sistem anlayışının tasarımın biçimsel kurgusuna aktarılmasının sağlanması 3 . Doğadaki formun geometrik dönüşümünün sağlanması I . Aşama : Soyutlama ( biçimsel özelliklerinin tanımlanması ) II . Aşama : Biçimlerin bir araya gelerek bir sistem tanımlaması için denemeler 381 karmaşıklığını daha anlaşılır yapar , yalınlaştırır , biçim dağarcığını zenginleştirir ve soyutlamayı , tasarım sürecinin her aşamasında çevresindeki verilerden bilgi edinmek ve düşünce geliştirmek için kullanır . Çalışmada soyutlama şu aşamalarla ilerler : • Doğaya ilişkin görseller dikkatlice incelenir ve yapısı kavranmaya çalışılır ; sonra zihinde kalanlar biçimlere ya da çizgilere dönüştürülür . Böylece görsel , yalınlaştırılarak ayrıntılardan arındırılmış , karakteristik yapısı ifade edilmiş ve yorumlanmıştır . Bu süreç tasarımcının gördüklerini doğruca kopya etmek yerine gördüklerini zihninde yorumlayarak ifade etmesini sağlar ve • Ortaya koyulan biçimler tasarımcının zihninde yeniden biçimlendirilerek geliştirilir . Böylece görsel veriye ait bilgiler de soyutlanır ( Şekil 2 - 3 ) . Soyutlama sonucunda nesne , yeni bir anlam ve biçimle tekrar var olur . Bu durum , var olan yeni nesnenin doğadaki varlığıyla birlikte yaratıcılığa da sahip olmasını sağlar ( Edgü , 1996 ) . Şekil 2 . Doğaya ilişkin görsellerin geometrik dönüşümü GÖRSEL ANALİZ GEOMETRİK DÖNÜŞÜM SOYUTLAMA Ö R N E K 1 Ö R N E K 2 Ö R N E K 3 SADELEŞTİRME ( Ayrıntılardan arındırma ) 382 Şekil 3 . Çizgilerin biçimlere dönüşümü II . Aşama : Biçimlerin Bir Araya Gelerek Bir Sistem Tanımlaması için Denemeler Sistem ; bir amaç için bir arada bulunan ve aralarında ilişkiler olan , uyum içinde çalışan öğelerin oluşturduğu , sınırları belirlenmiş bir bütündür ( Ackoff , 2012 ) . Tasarımda ise sistem anlayışı “birlik - bütünlük” ile tanımlanır ; başarılı ve kullanılır tasarımlar yaratmak isteyen tasarımcılar , öğeleri öyle organize etmelidir ki öğelerden önce tasarımcının oluşturduğu sistem ( birlik ) anlayışı görülmelidir . Diğer bir ifade ile sistem ( birlik ) , farklı elemanların dengeli bir şekilde görsel olarak tek bir parça oluşturmasıdır ( Jackle , 1987 ) . Tasarımda bir fikrin tamamıyla ortaya koyulabilmesi her parçanın sistemli bir şekilde yan yana getirilmesini gerektirir . Ancak bir tasarımda sistemden bahsedebilmesi için sadece öğeler topluluğu olması yeterli değildir , bir bütünün sistem olabilmesi için elemanlarının yan yana gelirken anlaşılabilir , açık ve okunabilir olması gerekir . Sistem yaklaşımında yan yana geliş , tasarımın temel amaçlarından biridir . Tasarıma başlanırken , öncelikle tasarımın ne amaçla , hangi ihtiyaçlar doğrultusunda yapılacağını göz önünde bulundurulmadan sistemin mantıksal kuruluşunu incelenmelidir ( Alpak vd . , 2017 ) ve ardından fonksiyonel ilişkiler kurgulanmalıdır . Bu kurgu tasarımın hem estetik hem de fonksiyonel açıdan kaliteli olmasını sağlar . Çalışma kapsamında üretilen biçimlerin , doğadaki sistem anlayışının tasarımın biçimsel kurgusuna aktarılması için şu sorulara yanıt aranır ( Tablo 1 ) : • Doğaya ilişkin görsellerde var olan biçimler nasıl yan yan gelir ? • Doğadaki tekrar , neden monotonluk oluşturmaz ? S O Y U T L A M A S O N U C U O L U Ş A N Ç İ Z G İ L E R İ N B İ Ç İ M E D Ö N Ü Ş Ü M Ü 383 Tablo 1 . Doğadaki sistem anlayışına ilişkin soru ve yanıtlar Doğaya ilişkin görsellerde var olan biçimler nasıl yan yan gelir ? Doğadaki biçimler renk , doku , ölçü açısından tekrar eder ve benzerlik içerirler . Böylece biçimler uyumlu - tutarlı bir şekilde bir araya gelerek , sistemli ve bütüncül bir etki yaratırlar ( Şekil 4 ) . Doğadaki tekrar neden monotonluk oluşturmaz ? Doğada var olan tekrar , monoton değildir çünkü özellikle ölçü ve yön açısından kon trastlık içerir . Doğadaki kontrastlık , sistem anlayışındaki bütünlükte karışıklık oluşturmayacak kadar da dengelidir ( Şekil 5 ) . GÖRSEL SOYUTLAMA İLE OLUŞAN BİÇİMLER BİÇİMİN BİR SİSTEM TANIMLAMASI Ö R N E K 1 Ö R N E K 2 Ö R N E K 3 Şekil 4 . Biçimlerin bir araya gelerek bir sistem oluşturması 384 Yaratılan biçimin , doğadaki gibi bir sistem ( karakter birliği / bütünlük / birlik ) tanımlaması için bir araya gelişinin irdelenmesi BİÇİM ÖLÇÜ YÖN Ö R N E K 1 Ö R N E K 2 Ö R N E K 3 S İ S T E M O L U Ş T U R M A K Biçim : Doğadaki sistem anlayışını tasarıma yansıtmak için biçimler tekrar etmeli ve benzer olmalıdır . Ölçü : Biçim benzer ve tekrar ederken ölçüsü değişir . Sistemi oluşturan biçimlerin ölçüsü arasında hem benzerlik hem kontrastlık vardır . Kontrastlık doğadaki gibi monoton olmayan sistemler üretmeyi sağlar . Yön : Benzer ve tekrar eden biçimdeki monotonluğu bozmak için biçimlerin yönelimlerindeki değişim kullanılmalıdır . Şekil 5 . Sistem oluşturulurken doğadaki benzerlik , kontrastlığın kullanılması 385 Biçim , sistem anlayışının sağlanmasındaki en etkili görsel elemandır . Biçimin tekrar ya da benzerlikler göstermesi ; sistem algısını , başka bir anlatımla karakter birliğini oluşturur . Özellikle biçimdeki benzerlik , ölçüdeki benzerlikler ile desteklendiğinde sistem algısı daha da güçlenir ( Wong , 1993 ) . Çalışmanın sonunda , soyutlama sonucunda elde edilen çizgilerin bir biçime dönüşümü ; ardından oluşan biçimlerin bir sistem anlayışı ile bir araya gelişi ve bunun nihai bir projeye nasıl yansıdığı ifade edilmektedir ( Şekil 6 ) . Sonuç ürününde , tasarımcının oluşturduğu mekânsal dizilim ; soyutlamadan sağlanan çıkarımlardan yararlanarak öyle organize edilmektedir ki mekânlardan önce tasarımcının oluşturduğu sistem anlayışı görülmektedir . Şekil 6 . Soyutlama sürecinin gerçek bir projeye dönüşümü 1 . D O Ğ A D A N S E Ç İ L E N Ö R N E K 2 . S O Y U T L A M A İ L E O L U Ş A N B İ Ç İ M L E R 3 . S O Y U T L A M A İ L E O L U Ş A N B İ Ç İ M L E R 4 . “ S O Y U T L A M A N I N ” N İ H A İ B İ R P R O J E Y E D Ö N Ü Ş Ü M Ü 386 Sonuç John Dewey " doğa ile insan arasındaki ilişkinin anlamı , her zaman sanatın harekete geçirici ruhudur " ( Dewey , 1958 ) anlatımıyla doğanın , bireyin sanatçı ruhunu besleyen sonsuz bir kaynak olabileceği savını destekler . Peyzajın bir sanatçı gibi ustalıkla biçimlendirilmesi için insan doğadaki ilişkileri iyi kurgulamalı ve anlamalıdır ( Dee , 2012 ) . Peyzaj mimarları , doğadaki kayaların ve ağaçların her birini fikir kaynağı olarak görmelidir . Böylece peyzaj tasarımında doğal özelliklerin içeriği , insan amaçlarına hizmet etmek için yeniden değerlendirilir : bazen doğal süreçleri ve biçimleri taklit etmeye ya da çoğaltmaya çalışırız , bazen bu süreçleri ve biçimleri soyutlayarak tasarıma yansıtırız ya da bazen düzenin zıttı bir yaklaşım izleriz ( Dee , 2012 ; Wong , 1993 ) . Çünkü mükemmel bir geometrik düzene sahip olan doğa ; biçim üretmek için önemli bir kaynaktır . Bu nedenle doğaya öykünme tasarım odaklı disiplinler için çok önemli ve yaygın kullanılan bir esin kaynağı iken peyzaj mimarlığı eğitimi için oldukça yeni bir yaklaşımdır . Bu çalışmada soyutlama öncesinde ; doğadan seçilen görsellerin detaylı bir şekilde analizi yer alırken soyutlama sonrasında ise analizlere bağlı olarak özgün bir biçim ortaya konur . Bu nedenle çalışma , peyzaj tasarımında doğaya öykünerek nasıl biçim üretileceğine odaklanarak , bu konudaki tecrübeli tasarımcı deneyimlerini paylaşmıştır . Tasarımcı adaylarına , zihinlerindeki soyut fikirleri doğada var olan biçimlerden ve ilişkilerden yararlanarak somut bir hale dönüştürmenin yolları anlatılmaya çalışılmıştır . Bunu yaparken doğadan elde edilen görsel veriler birebir taklit edilerek kullanmanın yerine görsel verilerin yalınlaştırılması / soyutlanması ile elde edilen biçimsel anlayışa tasarımcının kendi anlayışının da eklemesi ile biçim elde edilir . Soyutlama sonucunda doğadaki biçim ; yeni bir anlam ve biçimle tekrar var olur . Çalışmanın sonunda yaratılan biçimin doğadaki gibi sistem tanımlaması için ölçü , yön açısından bir araya gelişinin irdelenmesi tasarımcılara yol gösterici olacaktır . Böylece tasarımcı adayları yaratıcılıklarını geliştirebilir . Bu biçimsel arayış : peyzaj tasarımında , problemin çözümünü hem estetik hem de fonksiyonel yaparken ; peyzaj mimarı adaylarının yaratıcı düşünme ve biçim üretmelerini geliştirerek görsel hafızalarının zenginleşmesini sağlanmaktadır . Soyutlama yöntemi , peyzaj mimarlığı eğitiminde , çevre tasarım stüdyo derslerinde öğrenciye anlatımı gerekli konulardan biridir . Çünkü soyutlama , öğrencinin doğadaki örnekleri iyi gözlemlemesini , iyi analiz yapmasını ve bunların sentezini gerçekleştirebilmesini sağlar . Bu kurguyu iyi yapabilmek , biçim yaratma sürecini kolaylaştırır ve öğrencinin çevresini referans alabileceği olanaklar olarak değerlendirmesini de geliştirir . Aday öncelikli olarak doğadan öykünerek biçim üretmeyi öğrenirken , farkına varmadan ikincil olarak analojik düşünme yetisini de kazanacaktır . Analojik düşünme onlar için tasarım problemini çözmede etkili bir araç olacak ve yaratıcılıklarının gelişmesine katkıda bulunacaktır . 387 Kaynakça / References Ackoff , R . L . ( 2010 ) . Systems thinking for curious managers . Axminster : Triarchy Press . Alexander , Christopher ( 1971 ) . Synthesis of Form , Cambridge , Massachusetts and London : Harvard University Press Alpak , E . M . ; Özkan , D . G . & Düzenli , T . ( 2017 ) . Systems approach in landscape design : a studio work . International Journal of Technology and Design Education , 1 - 19 . Apaydın , B . ( 2015 ) . Eğitimci Gözüyle Tasarımda Yaratıcılık Söylemi . The Turkish Online Journal of Design , Art and Comm8unication , 5 ( 3 ) , 12 - 21 . Atalay , R . ( 2007 ) . Brancusi’nin Özelinde Heykel Sanatında Soyutlama . Anadolu Sanat Dergisi . 18 , 101 - 106 . Ball , L . J . & Christensen , B . T . ( 2009 ) . Analogical reasoning and mental simulation in design : two strategies linked to uncertainty resolution . Design Studies , 30 ( 2 ) , 169 - 186 . Ball , L . J . ; Ormerod , T . C . & Morley , N . J . ( 2004 ) . Spontaneous analogising in engineering design : a comparative analysis of experts and novices . Design studies , 25 ( 5 ) , 495 - 508 . Bonnardel , N . ( 2000 ) . Towards understanding and supporting creativity in design : analogies in a constrained cognitive environment . Knowledge - Based Systems , 13 ( 7 - 8 ) , 505 - 513 . Broadbent , G . & Ward , A . ( Eds . ) . ( 1969 ) . Design methods in architecture ( No . 6 ) . Lund Humphries . Cai , H . ; Do , E . Y . L . & Zimring , C . M . ( 2010 ) . Extended linkography and distance graph in design evaluation : an empirical study of the dual effects of inspiration sources in creative design . Design studies , 31 ( 2 ) , 146 - 168 . Canaan , D . ( 2003 ) . Research to fuel the creative process . In Laurel B . ( Ed . ) Design Research : Methods and Perspectives . ( pp . 234 - 240 ) . London : The MIT Press . Cardoso , C . & Badke‐Schaub , P . E . T . R . A . ( 2011 ) . The influence of different pictorial representations during idea generation . The Journal of Creative Behavior , 45 ( 2 ) , 130 - 146 . Casakin , H . ( 2010 ) . Visual analogy , visual displays , and the nature of design problems : the effect of expertise . Environment and Planning B : Planning and Design , 37 ( 1 ) , 170 - 188 . Casakin , H . ( 2012 ) . Visual analogy as a cognitive stimulator for idea generation in design problem solving . In S . Helie , ( Ed . ) , The Psychology of Problem Solving : An Interdisciplinary Approach . New York : Nova Science Publishers . Casakin , H . P . ( 2007 ) . Factors of metaphors in design problem - solving : Implications for design creativity . International Journal of Design , 1 ( 2 ) , 23 - 35 . Casakin , H . P . & Goldschmidt , G . ( 2000 ) . Reasoning by visual analogy in design problem - solving : the role of guidance . Environment and Planning B : Planning and Design , 27 ( 1 ) , 105 - 119 . Casakin , H . & van Timmeren , A . ( 2014 , July ) . Analogies as creative inspiration sources in the design studio : the teamwork . In the 4th Annual International Conference on Architecture ( pp . 6 - 9 ) . Çubukçu , E . & Dündar , Ş . G . ( 2007 ) . Can creativity be taught ? An empirical study on benefits of visual analogy in basic design education . A | Z ITU Journal of the Faculty of Architecture , 4 ( 2 ) , 67 - 80 . 388 Dee , C . ( 2012 ) . To Design Landscape : Art , Nature & Utility . ( 1st ed . ) . London : Routledge . Dewey , J . ( 1958 ) . Experience and nature ( Vol . 1 ) . Courier Corporation . Dunbar , K . & Blanchette , I . ( 2001 ) . The in vivo / in vitro approach to cognition : The case of analogy . Trends in cognitive sciences , 5 ( 8 ) , 334 - 339 . Düzenli T . & Alpak E . M . ( 2016 ) . Peyzaj Mimarlığı Eğitiminde Doğaya Öykünme Yaklaşımının Yaratıcılık Üzerindeki Etkisi , Mimarlık ve Yaşam Dergisi , vol . 1 , no . 1 , pp . 13 - 21 , Düzenli T . ; Alpak E . M . & Tarakci Eren E . ( 2017 ) . Artıstıc Plant Representatıon Technıques in Landscape Archıtecture , Nwsa Fine Arts , Vol . 12 , Pp . 177 - 184 . Edgü , F . ( 1986 ) . Şimdi Saat Kaç Denemeler . İstanbul : Ada Yayınları . Erarslan , A . ( 2016 ) . Mimaride Anlam ; Yapıdaki “Sembolik Dil” Üzerine Bir Değerlendirme . Tasarım + Kuram , 10 ( 18 ) , 18 - 35 . Eren , E . T . & Var , M . ( 2017 ) . Education Process and Development of Environmental Design Project . International Journal of Educational Sciences , 19 ( 2 - 3 ) , 144 - 151 . Feuerstein , G . ( 2002 ) . Biomorphic architecture : Human and animal forms in architecture . Stuttgart , Germany : Axel Menges . Galilei , G . ( 2008 ) . İki büyük dünya sistemi hakkında diy alog . ( Çev . Reşit Aşçıoğlu ) . İstanbul : Türkiye İş Bankası Yayınları . Goldschmidt , G . ( 1994 ) . On visual design thinking : the vis kids of architecture . Design studies , 15 ( 2 ) , 158 - 174 . Goldschmidt , G . & Smolkov , M . ( 2006 ) . Variances in the impact of visual stimuli on design problem solving performance . Design Studies , 27 ( 5 ) , 549 - 569 . Gonçalves , M . ; Cardoso , C . & Badke - Schaub , P . ( 2014 ) . What inspires designers ? Preferences on inspirational approaches during idea generation . Design studies , 35 ( 1 ) , 29 - 53 . Hagan , S . ( 2001 ) . Taking shape : a new contract between architecture and nature . Routledge . Hofstadter , D . R . ( 2001 ) . Epilogue : Analogy as the core of cognition . In D . Gentner , K . L . Holyoak , & B . N . Kokinov , ( Eds . ) . The Analogical Mind : Perspectives from Cognitive Science ( pp . 499 - 538 ) Cambridge : MIT Press . Jackle , J . A . ( 1987 ) . The visual elements of landscape design . Amherst : The University of Massachusetts Press . Joye , Y . ( 2007 ) . Architectural lessons from environmental psychology : The case of biophilic architecture . Review of general psychology , 11 ( 4 ) , 305 . Kellert , S . R . ( 2012 ) . Building for life : Designing and understanding the human - nature connection . Island press . Lawson , B . ( 2005 ) . How Designers Think : The Design Process Demystified . ( 4th Edition ) . Oxford : Architectural Press . Lynn , G . ( 1999 ) . Animate form . New York : Princeton Architectural Press . 389 Melikoğlu Eke , A . S . ( 2015 ) . Birbirini Yaratan Bir Triloji : Kavram - Düşünme - Tasarlama . I . Ulusal İç Mimari Tasarım Sempozyumu . ( 219 - 225s ) , Ekim 2015 , Trabzon . Otto , Frei , Rash , Bodo ( 2001 ) . Finding Form - On the Way to an Architecture of the Minimal , Deutscher Werkbund Bayern . Öztürk , N . ( 2013 ) . Form Bulma Kuramı ve Doğal Üzerinden Yapayın Keşfi Çalıştayı . Sanat ve Tasarım Dergisi , 1 ( 12 ) . Selçuk , S . A . & Sorguç , A . G . ( 2007 ) . Mimarlık Tasarımı Paradigmasında Biomimesis’in Etkisi . Gazi Üniversitesi Mühendislik - Mimarlık Fakültesi Dergisi , 22 ( 2 ) , 451 - 459 . Tunalı , İ . ( 1998 ) . Estetik . İstanbul : Remzi Kitabevi Yayınları . Turgay , O . ( 2015 ) . Tasarım olgusundaki biçim - içerik etkileşiminin temeli olarak esin kaynağı . 1 . Ulusal iç mimari tasarım sempozyumu , Trabzon , 12 - 13 Ekim 2015 , 226 - 236s . Uraz , T . U . ( 1993 ) . Tasarlama Düşünme ve Biçimlendirme , İ . T . Ü . Mimarlık Fakültesi Uzunarslan , Ş . & Polatkan , I . ( 2011 ) . İç Mimari Tasarım Eğitiminde Yaratıcılık Etkinlikleri . 1 . Sanat ve Tasarım Eğitimi Sempozyumu . Weisberg , R . W . ( 2004 ) . Creativity and Knowledge a Challenge to Theories . In R . J . Sternberg ( Ed . ) . Handbook of Creativity . ( pp . 297 - 312 ) . Cambridge : University Press . Wong , W . ( 1993 ) . Principles of form and design . John Wiley & Sons .